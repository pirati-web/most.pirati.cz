---
date: 2019-04-06
category: blog
tags: volby europarlament Piráti
layout: post
title: Zahájení volební kampaně v Ústeckém kraji
author: Piráti Ústecký kraj
# authorId:     # uid nekoho z _people (nepoviné)
image: posts/ZahajeniUSK.jpg
---

         
# Zahájení volební kampaně v Ústeckém kraji
Více než stovka lidí strávila sobotní odpoledne ve společnosti Pirátské strany, aby společně odstartovali předvolební kampaň do květnových voleb do Evropského parlamentu. Do prostoru v chomutovském hotelu Sudety se přišli nejen pobavit, ale také poslechnout přední Pirátské kandidáty Mikuláše Peksu a Lukáše Blažeje a také předsedu Pirátské strany Ivana Bartoše.

![Piráti Ústecký kraj](https://ustecky.pirati.cz/assets/img/posts/USK1.jpg)

Mikuláš Peksa, který je trojkou kandidátky, zdůraznil chybějící zastoupení Ústeckého kraje v Evropském parlamentu: „Evropský parlament v určitém smyslu více ovlivňuje naše životy než parlament národní. Zjistil jsem, že z Ústeckého kraje není v Evropském parlamentu nikdo a tak nemůže být zohledňováno, co se v děje našem regionu. Pro Brusel je náš kraj jen jakási periferie. Chybí nám projektovat to, co se děje na úrovni našeho regionu a naši republiky, do celoevropské politiky, všechno propojit. Evropa potřebuje Piráty, abychom ovlivnili fungování věcí pro nás a ne velké korporace.“

Čtvrtý na Pirátské kandidátce, Lukáš Blažej, zase zmínil důležitost evropského parlamentu pro tvorbu národní legislativy: „Evropská unie je místo, bez kterého nemůžeme řešit reformu autorského práva nebo racionální drogovou politiku. Zároveň nám poskytuje možnost být relevantním hráčem na celosvětovém poli.“ Také naráží na tradičně menší zájem voličů: „Každý leták, který rozdáte, každý volič, kterého přesvědčíte, je silnější než při volbách do Poslanecké sněmovny.“
 
Ivan Bartoš, dodal: „Je velký úspěch pro Ústecký kraj, že v primárních volbách uspěli dva kandidáti na volitelných místech. Je to pro tento kraj i zajímavá paralela k evropským programům, protože potřebuje pomoci z hlediska restrukturalizace průmyslu, utlumování těžby a zlepšení infrastruktury. Je pro nás výzvou pomoci tomuto regionu.“ A jak už bývá u Pirátského předsedy dobrým zvykem, doprovodil svou řeč několika písničkami na akordeon.

![Ivan Bartoš, předseda Pirátů](https://ustecky.pirati.cz/assets/img/posts/IvanBartos1.jpg)

Oba dva kandidáti hájící barvy Ústeckého kraje věří, že je voliči vyšlou bránit jejich zájmy na evropskou půdu. Dosavadní průzkumy jim zatím dávají za pravdu – Piráti by podle nich mohli získat čtyři mandáty z jednadvaceti českých.

Ústečtí Piráti odstartovali v Chomutově kampaň ve velkém stylu. Pro návštěvníky nechyběl raut (masový i veganský). K dispozici byla poklidná atmosféra čajovny i dětský koutek pro nejmenší účastníky. Dobrou náladu doplnil koncert, vystoupení DJů a také promítání filmu. Příznačně šlo o britskou komedii Piráti na vlnách.

![Adéla Radimcová](https://ustecky.pirati.cz/assets/img/posts/Adela.jpg)
---
![Lukáš Blažej, Pirát a kandidát do EP na jako 4. na kandidátní listině](https://ustecky.pirati.cz/assets/img/posts/LukasBlazej1.jpg) 

