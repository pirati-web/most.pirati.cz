---
date: 2019-08-04
category: blog
tags: Most registr Piráti
layout: post
title: Díky Pirátům jsou v Mostě smlouvy v pořádku
author: Adam Komenda
authorId: adam.komenda     # uid nekoho z _people (nepoviné)
image: posts/registr.jpg
---

# Díky Pirátům jsou v Mostě smlouvy v pořádku
Několik desítek neplatných smluv až za několik desítek milionů korun odhalil u městských firem i příspěvkových organizací v Mostě pirátský zastupitel Adam Komenda jejich analýzou na serveru Hlídač smluv. Mnoho smluv totiž bylo neplatných už od počátku, jelikož nebyly zveřejněny v registru smluv do tří měsíců od uzavření smlouvy.

![Práce s registrem smluv](https://ustecky.pirati.cz/assets/img/posts/registr_doclanku.jpg)

Adam Komenda na problém upozornil na dubnovém jednání zastupitelstva – zákon o registru smluv § 7 odst. 1 totiž říká, že smlouvy nezveřejněné v registru do tří měsíců jsou automaticky zrušeny od počátku a je potřeba je uzavřít znovu. Toto upozornění od pirátského zastupitele se dočkalo rychlé reakce od vedení města – již na červnovém jednání zastupitelstva primátor Mostu oznámil, že největší chyby jsou již odstraněny.

Za rychlou spolupráci s vedením města sám Komenda poděkoval, ale hlavní dík patří někomu jinému: „Největší vděčnost si zasluhují dobrovolníci, kteří spravují web Hlídač státu. Zejména díky jejich dobré práci se na mnoho neplatných, či vadných smluv města a jeho firem přišlo.“ Pirátský zastupitel také vyzval primátora Mostu, aby si pracovníci, kteří mají správu smluv na starosti, založili účet přímo na webu hlidacstatu.cz. Díky tomu budou včas upozorněni na každou chybu při zveřejňování smluv v registru.
