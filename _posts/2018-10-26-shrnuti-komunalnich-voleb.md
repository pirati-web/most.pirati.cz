---
date: 2018-10-26
category: blog
tags: volby komunalni Piráti
layout: post
title: Shrnutí voleb 2018 očima Pirátů z Ústeckého kraje
author: Piráti Ústecký kraj
authorId: linda.berchinova    # uid nekoho z _people (nepoviné)
image: posts/mapa-koalice.jpeg
---

         
# Výsledky komunálních voleb v Ústeckém kraji

Komunální volby jsou za námi a jejich výsledky jsou pro ústecké Piráty velmi pozitivní. Do
komunální politiky se nám podařilo dostat 33 zastupitelů z kandidátních listin podpořených Piráty.
V některých městech stále probíhá jednání o povolebním uskupení, některé výsledky už jsou ale jisté.
Děčínské zástupce Pirátské strany máme dva, [Jana Šmída](https://ustecky.pirati.cz/lide/jan-smid) s [Petrem Zdobinským](https://ustecky.pirati.cz/lide/petr-zdobinsky), kteří se s
8,86 % platných hlasů odeberou do opozice. Stejný počet tentokrát zástupkyň Pirátů uspěl i v Kadani.
Necelých sedm procent platných hlasů dostalo [Janu Hladovou](https://ustecky.pirati.cz/lide/jana-hladova) a [Hanu Vodrážkovou](https://ustecky.pirati.cz/lide/hana-vodrazkova) do zastupitelstva,
ty tak získaly zástupce v každé komisi a ve výborech.

Také v Litoměřicích Piráti uspěli, konkrétně Aleš Stibal, jehož koaliční uskupení Zelení a Piráti
získalo 11,1 % platných hlasů a bude dohlížet na Litoměřice z opozice. Dalším úspěšným zástupcem
České pirátské strany je také Jan Kranda ze Žatce, který se s 6,51 % platných hlasů odebírá také do
opozice.

A jak dopadlo hlavní město Ústeckého kraje? Ve volebním obvodu Ústí – město získalo
koaliční uskupení PRO! Ústí 23,6 % platných hlasů, což zařídilo vstupenku do komunální politiky
[Lukáši Blažejovi](https://ustecky.pirati.cz/lide/lukas-blazej) a [Tomáši Macháčkovi](https://ustecky.pirati.cz/lide/tomas-machacek). Lukáš Blažej byl úspěšný také ve volebním obvodu Ústí –
magistrát, a tak přenechá Ústí – město pouze T. Macháčkovi. Oba tyto obvody o nynějším uskupení
stále jednají.

Další úspěšnou ženskou zástupkyní Pirátů se stala [Ludmila Beutelová](https://ustecky.pirati.cz/lide/ludmila-beutelova), která se s 11,85 %
platných hlasů PRO! Ústí odebírá do opozice volebního obvodu Ústí – Severní Terasa. Posledním
ústeckým obvodem dobývaným Piráty je Ústí – Střekov, kde díky 21,13 % platných hlasů, také pro
koaliční uskupení PRO! Ústí, uspěl [Ing. Jakub Přibyl](https://ustecky.pirati.cz/lide/jakub-pribyl). Povolební uskupení této oblasti je také stále
v jednání.

Toto jsou jména zástupců České pirátské strany, kteří budou ve svých městech a obvodech
bojovat a prosazovat, co voličům slíbili. Děkujeme všem příznivcům za hlasy a pomoc v komunálních
volbách. Bez vás bychom nebyli tam, kde jsme.

![Mapa Pirátů](https://ustecky.pirati.cz/assets/img/posts/mapa-pirati.jpeg)



