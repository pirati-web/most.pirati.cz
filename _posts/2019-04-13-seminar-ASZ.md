---
date: 2019-04-13
category: blog
tags: Piráti ASZ seminář
layout: post
title: Piráti se radili, jak bojovat s chudobou
author: Piráti Ústecký kraj
authorId:    # uid nekoho z _people (nepoviné)
image: posts/asz.jpg
---

**Ústí nad Labem – Jak efektivně bojovat s chudobou a sociálně vyloučenými lokalitami** – to byla náplň sobotního semináře, který pořádali Piráti z Ústeckého kraje ve spolupráci s Agenturou pro sociální začleňování (ASZ). Přednášky byly určené především pro zájemce z řad zastupitelů, nicméně nakonec do ústeckého Pirátského centra dorazilo na dvě desítky pečlivých posluchačů, zastupitelů i poslanců, toužících změnit leckde neutěšenou sociální situaci.

**Michal Kratochvíl, vedoucí regionálního centra ASZ**, popsal základní situaci v problematice sociálně vyloučených lokalit se zřetelem na Ústecký kraj, kdy s organizací spolupracují takřka tři desítky měst a obcí. Jako modelový příklad dobré spolupráce popsal situaci v Dubí, kde se za několik let podařilo zmírnit negativní dopady v sociálně vyloučených lokalitách: „Když jsme tam vstoupili, tak tam nic nebylo. Podařilo se dostat do obce neziskovou organizaci, která pomohla zlepšit kapacitu obce řešit problémy. I díky tomu se dalo do kupy jádro lidí toužící po změně. Naší snahou bylo nevytvářet klícky, ale včlenit všechny – tedy zapojit nejen Romy, ale i většinovou populaci.“

![Lubomír Lupták](https://ustecky.pirati.cz/assets/img/posts/asz1.jpg)

**V dalším bloku Lubomír Lupták, expert na problematiku bezpečnosti a prevence kriminality**, představil výzkum „Bezpečnostní rizika sociálně vyloučených lokalit“. Výzkumný tým „brizolit“ (viz stránky www.brizolit.org) se problematice věnuje detailně několik posledních let, včetně provedeného detailního dotazníkového šetření mezi obyvateli v těchto lokalitách.

**Dalším velkým tématem byla otázka předluženosti a jejímu celospolečenskému dopadu uvedený Petrou Adamovskou z ASZ**. Ústecký kraj patří k nejproblematičtějším regionům České republiky, exekuci má takřka pětina všech obyvatel kraje, přičemž 70 % z nich má více než dvě exekuce. Velkým problémem jsou dle ní i exekuce dětí, kdy právě ASZ toto téma otevřela a nyní probíhá ve spolupráci s Člověkem v tísni značná mediální kampaň k této otázce: „Je nelogické, že děti v exekuci jsou. Nyní máme dvě možnosti – buď vytvořit retroaktivitu a dluhy odpustit, což není moc průchodné, nebo se dá mladým dospělým možnost vstupovat do oddlužení, aby byly pro ně vytvořeny jednodušší podmínky.“

**Opomíjeným problémem, který může přerůst v časovanou bombu, představují předčasné odchody ze vzdělávání. Představila ho Julie Žemlová z ASZ**. Varovala, že zatímco republikový průměr se pohybuje kolem 5 %, v Ústeckém kraji dosahuje 15 %, což přesahuje i celoevropský průměr. „Základní a střední školy neumí pracovat s dětmi ze sociálně slabého prostředí. Škola je velkou měrou založena na tom, že se děti učí doma. I podle mezinárodního srovnání vykazuje český školní systém vysokou závislost dosaženého vzdělání na sociálním postavení rodičů,“ konstatovala Žemlová.

**Semináře se zúčastnil například poslanec Lukáš Kolařík, kandidátka do EP Jana Kolaříková, či zastupitelé Pirátští (Adam Komenda), z PRO Ústí (Karolína Žakovská, Karel Karika) i ANO (Eva Fialová)**. 

Své poznatky pak shrnuje Pirátská členka **Šárka Rousová**: “Seminář na velmi aktuální téma v našem kraji, kde je dost důležité řešit oddlužení, vzdělávání a edukaci v SVL i po ukončení dotací z EU.” Seminář popsal také **Karel Kindl**: “Příspěvky k tématu vyloučených lokalit byly poutavé a velice zajímavě a někdy až zarážející, neboť některé informace byly překvapivé a zároveň děsivé. Tento seminář poukázal na problematiku, která neovlivňuje pouze jednotlivce nebo skupiny, ale celou společnost, a proto by této problematické mělo být věnováno mnohem více času a energie.”

[Dokumenty k problematice](https://drive.google.com/open?id=19s1k3-ZW-qQYlccCTDiWcSn-IqZIOZd3)

![Piráti](https://ustecky.pirati.cz/assets/img/posts/asz2.jpg)

Jak pracují Piráti?
Přehled nejdůležitějších aktivit nejen pirátských poslanců naleznete na stránce [piratipracuji.cz](http://piratipracuji.cz)
*Držíme kurz!
