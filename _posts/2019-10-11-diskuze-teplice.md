---
date: 2019-10-11
category: blog
tags: Bytová nouze kraj
layout: post
title: Bytová nouze s Radiožurnálem
author: Piráti Ústeckýho kraje
# authorId: lukas.rysavy    # uid nekoho z _people
image: posts/olga_teplice.jpg
---

**Problém ghett vyřeší jen zákon o sociálním bydlení**


Nejen na jevišti, ale i v hledišti byli Pirátští zástupci na dnešní veřejné debatě v Teplicích, které v rámci cyklu Rozděleni svobodou pořádá Český rozhlas a to v rámci 30. výročí od pádu komunistického režimu.


Debata byla věnována ožehavému problému bydlení a to zejména ve vztahu k sociálně vyloučeným lokalitám. V diskusi došlo na obchod s chudobou i romskou problematiku. Pirátskou stranu zastupovala poslankyně Olga Richterová, jako jedna z panelistek.


Vedle Olgy Richterové zastupovali politické strany ministryně práce a sociálních věcí Maláčová a poslanec Hrnčíř z SPD. Odborná veřejnost byla zastoupena předsedou Platformy pro sociální bydlení Štěpánem Ripkou a sociologem Danielem Prokopem.

![Karel Karika](https://ustecky.pirati.cz/assets/img/posts/diskuze_teplice.png)

V publiku vše pečlivě sledoval Karel Karika, ústecký aktivista a zastupitel, který minulý rok na vlastní kůži z pozice starosty řešil akutní nedostatek sociálního bydlení v kontextu rušených ubytoven. “Připomínky Olgy Richterové, Štěpána Ripky i sociologa Prokopa, byly skvělé a přínosné. Paní ministryně Maláčová, ač to myslí dobře, jen bránila koalici. Úplně zcestné příspěvky pana Hrnčíře z SPD, které se věnovaly pouze zněužíváním dávek, svědčily o naprostém nepochopení problému a cílů debaty,” komentuje základní pocity Karika. 


Nepříjemným překvapením pak pro Karla Kariku byla absence debaty ohledně zákona o sociálním bydlení. “My všichni, kteří se v této problematice pohybují, víme, že zákon o sociálním bydlení je naprostý základ, ale v této debatě o tom nepadlo ani slovo. Právě tento zákon je zcela klíčový pro řešení ghett. Žádná další “nová a skvělá” opatření není potřeba vymýšlet,” uzavírá Karika.

[Záznam celého pořadu zde](https://radiozurnal.rozhlas.cz/rozdeleni-svobodou-debata-na-tema-bydleni-8089236)
